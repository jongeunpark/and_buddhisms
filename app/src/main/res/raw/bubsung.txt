법성원융무이상 제법부동본래적
法性圓融無二相 諸法不動本來寂
무명무상절일체 증지소지비여경
無名無相絶一切 證智所知非餘境
진성심심극미묘 불수자성수연성
眞性甚深極微妙 不守自性隨緣成
일중일체다중일 일즉일체다즉일
一中一切多中一 一卽一切多卽一
일미진중함시방 일체진중역여시
一微塵中含十方 一切塵中亦如是
무량원겁즉일념 일념즉시무량겁
無量遠劫卽一念 一念卽是無量劫
구세십세호상즉 잉불잡란격별성
九世十世互相卽 仍不雜亂隔別成
초발심시변정각 생사열반상공화
初發心時便正覺 生死涅槃常共和
이사명연무분별 시불보현대인경
理事冥然無分別 十佛普賢大人境
능인해인삼매중 번출여의부사의
能仁海印三昧中 繁出如意不思議
우보익생만허공 중생수기득이익
雨寶益生滿虛空 衆生隨器得利益
시고행자환본제 파식망상필부득
是故行者還本際 파息妄想必不得
무연선교착여의 귀가수분득자량
無緣善巧捉如意 歸家隨分得資糧
이다라니무진보 장엄법계실보전
以陀羅尼無盡寶 莊嚴法界實寶殿
궁좌실제중도상 구래부동명위불
窮坐實際中道床 舊來不動名爲佛